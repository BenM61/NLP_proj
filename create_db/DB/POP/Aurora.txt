Vola via, pacchetto digitale
Del tutto immateriale
Di ampiezza e di frequenza
Vola via su mari tropicali
E laghi disseccati
Giungle e ghiacciai
Tuffati nei cavi dell'Atlantico
Veloce come luce
Poi lanciati nel vuoto

Abbraccia il tuo satellite
Per un istante solo
Nel cielo tra le stelle
Ma poi scendi per raggiungerla
Illuminale il volto
Se si annoia oppure è inquieta
Nella notte, quando si sente sola
Nei momenti vuoti
I momenti vuoti
I momenti vuoti

Vola via, pacchetto digitale
Raggiungila nel mare
Lo so che lo puoi fare
Parlale di cosa fanno gli uomini
Di fantasie e di amore
Di moda e di dolore
Non fermarti neanche per guardare
Assieme alle balene
L'aurora boreale

Abbraccia il tuo satellite
Satellite d'amore
Nel cielo tra le stelle
Ma poi scendi per raggiungerla
Illuminale il volto
Se si annoia, oppure è inquieta
Nella notte, quando si sente sola
Nei momenti vuoti
I momenti vuoti
I momenti vuoti
I momenti vuoti
I momenti vuoti