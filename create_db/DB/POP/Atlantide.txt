Lui adesso vive ad Atlantide
Con un cappello pieno di ricordi
Ha la faccia di uno che ha capito
E anche un principio di tristezza in fondo all'anima
Nasconde sotto il letto barattoli di birra disperata
E a volte ritiene di essere un eroe

Lui adesso vive in California
Da 7 anni sotto una veranda ad aspettare le nuvole
È diventato un grosso suonatore di chitarre
E stravede per una donna chiamata Lisa
Quando le dice tu sei quella con cui vivere
Gli si forma una ruga sulla guancia sinistra

Lui adesso vive nel terzo raggio
Dove ha imparato a non fare più domande del tipo
Conoscete per caso una ragazza di Roma
La cui faccia ricorda il crollo di una diga?
Io la conobbi un giorno ed imparai il suo nome
Ma mi portò lontano il vizio dell'amore

E così pensava l'uomo di passaggio
Mentre volava alto nel cielo di Napoli
Rubatele anche I soldi rubatele anche I ricordi
Ma lasciatele sempre la sua dolce curiosità
Ditele che l'ho perduta quando l'ho capita
Ditele che la perdono per averla tradita.