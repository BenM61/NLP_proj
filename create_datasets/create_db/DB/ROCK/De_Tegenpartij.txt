Kijk, ze zijn zo anders
Anders dan wij
De tegenpartij

Voel de hete adem
Die komt heel dichtbij
De tegenpartij

Elke dag brengt confrontatie
In elke stad van ieder land
Politiek, werk of relatie
Overal woedt wel die brand

We moeten geloven in een betere tijd
Open je ogen, zet je woede opzij
Het kan ook anders: we keren het tij
Wat als we ze omarmen, de tegenpartij?

Kom, reik me je hand nu
Want jij bent voor mij
Een medepartij

Elke dag brengt irritatie
En overal woedt wel een brand

We moeten geloven in een betere tijd
Open je ogen, zet je woede opzij
Het kan ook anders: we keren het tij
Kom, we omarmen de tegenpartij

Stel je voor dat schrik de plaats ruimt voor respect
En dat iedereen, elke man en elke vrouw dan
Verdraagzaamheid gaandeweg ontdekt

We moeten geloven in een betere tijd
Open je ogen, zet je woede opzij
Dan is schrik voor de anderen voorgoed voorbij
Daar komt het einde van de tegenpartij
