Jouw armen liefste zijn niet om te slaan
Je moet je handen niet tot vuisten maken
Je ogen hoeven niet zo hard te staan 
Ontspan die harde lijnen om je kaken
Je lichaam lief is zacht om aan te raken
Maar jij denkt enkel aan je eigen heil
Jij denkt alleen maar aan je eigen zaken 
En dat is toch beneden alle peil

Bekijk jezelf en lach, je zachte arm 
Is voor mijn hoofd gemaakt om op te rusten
Je borst als veilig kussen houdt me warm
Maar warmer zijn je lippen die me kusten
Zo wekte je één voor één mijn andere lusten
Maar jij dacht aan een ander onderwijl 
Waarmee je zonder moeite je geweten suste 
En dat is toch beneden alle peil 

Mijn liefde was de inzet voor jouw spel
Door mij liet jij je ijdelheid graag strelen
Je wilde niet, dan wilde je weer wel
Ik was verblind, ik liet maar met me spelen
Je liet je zo maar door een ander stelen 
En mijn geluk ging zo maar voor de bijl
Maar mijn verdriet kon jou niet zoveel schelen 
En dat was toch beneden alle peil

Prinsheerlijk lig je in een anders bed 
En maakt hem met je lichaam dwaas en dronken
Wat in geen enkel opzicht jou belet 
Achter zijn rug om weer naar mij te lonken
Bedriegen ligt nu eenmaal in jouw stijl
Je hebt je in 't geheim aan mij geschonken
Maar het is toch wel beneden alle peil