Se guarderai
Nel tuo cielo di alba argentina e la sua intensità
Cadrai
Sopra un velo che spezza il profondo e si staglia a metà
Dell’anima, dell’anima
Che avvolge e protegge chi vuole sapere e non può
Non può accedere a un foglio di carta velina
Che scrive di te e la tua età
Di te che sei il vento che passa gridando la sua libertà
Nell’anima, è l’anima
È vita e coraggio e calore, è un tango, una danza, un segreto tra noi
Che balliamo una fragile musica
Noi senza stringerci mai
Ah, questa felicità
Ti conosco e non so chi sei

E parlerai
Di ferite indelebili e il peso che senti e non vuoi
Di Dio
Che accompagna il tuo canto lontano e il tuo cuore sul mio
E libera la verità
A te che sei mani racchiuse in un pugno congiunte sul petto a te
Nel tuo cielo di alba argentina e la sua intensità
Già sai che il tuo velo era un muro di stelle dipinto a metà
È l’anima, dall’anima
Cadrà per svelare di te nel profondo quel tango che suona tra noi
Che balliamo una fragile musica
Noi senza stringerci mai
Ah, questa felicità
Ti conosco e non so chi sei

Ah, ora il sonno verrà
Mentre tu lentamente vai