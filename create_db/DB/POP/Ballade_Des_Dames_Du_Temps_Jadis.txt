Dites moy ou, n'en quel pays
Est Flora la belle Romaine
Archipiada, né Thaïs
Qui fut sa cousine germaine
Echo parlant quand bruyt on maine
Dessus rivière ou sus estan
Qui beaulté ot trop plus qu'humaine
Mais ou sont les neiges d'antan?
Qui beaulté ot trop plus qu'humaine
Mais ou sont les neiges d'antan?

Ou est très sage Hélloïs
Pour qui chastré fut et puis moyne
Pierre Esbaillart a Saint-Denis?
Pour son amour ot ceste essoyne
Semblablement, ou est royne
Qui commanda que buridan
Fut geté en ung sac en Saine?
Mais ou sont les neiges d'antan?
Fut geté en ung sac en Saine?
Mais ou sont les neiges d'antan?

La royne blanche comme lis
Qui chantoit a voix de seraine
Berte au grand pié, Bietris, Alis
Haremburgis qui tient le Maine
Et Jehanne la bonne Lorraine
Qu'Englois brûlèrent a Rouen
Où sont ils, ou Vierge souveraine?
Mais où sont les neiges d'antan?
Où sont ils ou Vierge souveraine?
Mais où sont les neiges d'antan?

Prince, n'enquérez de sepmaine
Ou elles sont, ne de cest an
Qu'a ce refrain ne vous remaine:
Mais ou sont les neiges d'antan?
Qu'a ce refrain en vous remaine:
Mais ou sont les neiges d'antan?