Apriti sesamo, apriti sesamo, apriti sesamo

Sorrideva Sherazad e i suoi denti
Come fili di perle
Come chicchi di grandine, come fiori
Scintillavano al sole per la grandezza di Allah
Dalla sua bocca, le più belle fiabe trovavano vita per il re
Cominciò così la bella a raccontare 
Di Alì Babà e dei quaranta ladroni

Apriti sesamo, apriti sesamo, apriti sesamo

Alì aveva seguito di nascosto come un'ombra
Una banda di ladri 
Camminavano nel bosco in fila indiana
Arrivarono davanti ad una grande grotta
Nascosta da cespugli
Il loro capo imperioso ordinò, "sesamo apriti"
La roccia girò su se stessa e come porta si spalancò
Monete d'oro, pietre preziose, sciabole scintillanti e tappeti di Bukara

Orci di vino pregiato 
Vasi pieni di luce lunare 
Che illuminavano attorno 
Per il piacere degli occhi

Quando i ladri si allontanarono al galoppo
Ed erano ormai lontani
Alì Babà si fece coraggio
E palpitava il suo cuore come mille cavalli 
Impaurito e tremante ripeté la formula magica
"Sesamo apriti"
La roccia girò su se stessa e come porta si spalancò

A quel punto, sorto il giorno, Sherazad si interruppe e la fiaba finì